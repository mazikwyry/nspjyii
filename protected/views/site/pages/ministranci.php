<article>
  <h1>Ministranci</h1>
  <div class="sub_menu">
    <h1 id="1" class="active">Informacje</h1><div class="cl"></div>
    <h1 id="2">Zasady</h1><div class="cl"></div>
    <h1 id="3">Sport</h1><div class="cl"></div>
  </div>

  <div class="sub_page" id="sub1">
    Nasz wspólnota ministrancka liczy około 25 osób, które służą Panu. Jest wśród nas 4 animatorów ustanowionych przez biskupa. Naszym zadaniem i głównym celem jest służba podczas Mszy Św. na chwałę Pana Boga. Co sobotę spotykamy się na zbiórkach by podsumować tydzień i ustalić wszystko na kolejny. W miarę możliwości animatorzy starają się zadbać o formację duchowo-liturgiczną podopiecznych. Nasza wspólnota bierze udział i posługuje we wszystkich uroczystościach w parafii. Włączając w to Triduum Paschalne. Po Świętach Bożego Narodzenia ministranci rozpoczynają kolędowanie, które zawsze wzbudza wiele emocji i przyjemności. Już prawie rok naszym opiekunem jest ks. Adam Kiedrzyn, który wkłada wiele energii i czasu, aby wszystko szło tak jak powinno. 
  </div>


  <div class="sub_page" id="sub2" style="display:none;">
    <h2>10 przykazań ministranta </h2>
    <ol>
      <li>Ministrant kocha Boga i dla Jego chwały wzorowo spełnia swoje obowiązki.</li>
      <li>Ministrant służy Chrystusowi w ludziach.</li>
      <li>Ministrant zwalcza swoje wady i pracuje nad swoim charakterem.</li>
      <li>Ministrant rozwija w sobie życie Boże.</li>
      <li>Ministrant poznaje liturgię i żyje nią.</li>
      <li>Ministrant wznosi wszędzie prawdziwą radość.</li>
      <li>Ministrant przeżywa Boga w przyrodzie.</li>
      <li>Ministrant zdobywa kolegów w pracy i zabawie dla Chrystusa.</li>
      <li>Ministrant jest pilny i sumienny w nauce i pracy zawodowej.</li>
      <li>Ministrant modli się za Ojczyznę i służy jej rzetelną pracą.</li>
    </ol>
    <h2>Wskazania dla ministrantów </h2>
    <ol>
     <li> Ministrant przychodzi do zakrystii przynajmniej 10 minut przed swoją służbą, aby przygotować się do niej, tzn. ubrać się w strój ministrancki, zanieść paramenty liturgiczne do ołtarza i wspólnie z innymi pomodlić się przed służbą</li>
     <li> Ministranci młodsi (do gimnazjum), służą razem ze swoją grupą w niedzielę, a tygodniu służą dwa razy według planu ustalonego na zbiórce</li>
     <li> Ministranci starsi (szkoła średnia i studenci) służą w niedzielę oraz wg. możliwości w tygodniu</li>
     <li> Ministranci są odpowiedzialni za porządek w ich zakrystii szczególnie w szafach !!!</li>
     <li> Ministranci służący przy ołtarzu powinni mieć czyste ręce i czyste paznokcie oraz swoją postawą powinni służyć przykładem zachowania się podczas Mszy lub nabożeństw.</li>
     <li> Ministranci powinni dawać przykład. Nie rozmawiać, śmiać się czy wygłupiać. Pewne informacje można sobie przekazać w sposób dyskretny.</li>
     <li> Wszelkie usprawiedliwienia związane ze służbą proszę zgłaszać u animatorów</li>
     <li> Ministrant zobowiazany jest do uczestnictwa w zbiórce w sobotę o godzinie 8.00 w salkach katechetycznych !!!</li>
   </ol>
 </div>

 <div class="sub_page" id="sub3"  style="display:none;">
<h2>Dekanalny Puchar Ministrantów 2006 </h2>
    W listopadzie 2006 roku w Łaziskach Górnych odbył się Dekanalny Turniej Piłki Nożnej Ministrantów o Puchar Dziekana. Rozgrywki te były również eliminacjami do Archidiecezjalnego Pucharu Ministrantów. Buksy rywalizowały w trzech grupach wiekowych tj. podstawówka, gimnazjum i starsi. Nasi najmłodsi spisali się dobrze i zdobyli 2 miejsce tuż za drużyną gospodarzy. Łaziska Górne wygrały także w grupie najstarszej, pokonując obrońców tytułu oraz medalistów archidiecezjalnych, ministrantów z Gardawic. Wyry w tej grupie wiekowej poniosły tylko jedną porażkę i zajęły 4 miejsce. Nikt natomiast nie spodziewał się, że uda nam się wygrać rozgrywki w grupie gimnazjalistów. Gimnazjaliści po zaciętej walce zdobyli Puchar Dziekana i awans na wyższy szczebel rozgrywek. Organizacja turnieju ze strony Łazisk była bardzo dobra a atmosfera była wolna od wyzwisk, przekleństw i niepotrzebnych spięć. Czekamy na przyszłoroczny turniej.  
     <br> <br>
      <h2>Stroje sportowe</h2>
    Po udanych występach w turnieju dekanalnym zrodził się pomysł zakupienia strojów sportowych dla ministrantów. Dzięki nieocenionym możliwością i znajomością ks. Opiekuna znaleźliśmy sponsora. Został nim dealer Hondy Autokopex. Dzięki temu otrzymaliśmy fantastyczne i w pełni profesjonalne stroje. Wszystkim, którzy przyczynili się do tego dzieła składamy serdeczne Bóg zapłać :) <br>
        <br>  <br>
         <h2>Archidiecezjalny Puchar Ministrantów 2007</h2>
     9 czerwca 2007 roku odbył się Archidiecezjalny Puchar Ministrantów, który odbył się w Włodzisławiu-Jedłowniku. Impreza zaczęła się uroczystą Mszą Św. pod przewodnictwem bp. Gerarda Bernackiego. Po Eucharystii udaliśmy się "procesyjnie" na kompleks sportowy KS Gosław Jedłownik. Jak na taką wieś zaplecze sportowe było imponujące. Po oficjalnym przygotowaniu zaczęły się rozgrywki. Każdy dekanat wystawiał jedną drużynę w każdej z trzech kategorii wiekowych: podstawówka, gimnazjum i starsi (do 25 lat). Nasz dekanat w grupie najmłodszej i najstarszej reprezentowały Łaziska Górne a  nasi grali w kategorii gimnazjalistów. W rozgrywkach grupowych w pierwszym meczu trafiliśmy na Chorzów, z którym przegraliśmy 3:5. Później wygraliśmy z drużyną z Korowaca 4:1. Po zaciętym i pełnym emocji meczu zostaliśmy pokonani 2:3 przez Wodzisław Śląski a na koniec zremisowaliśmy z Żorami 3:3. Po zakończeniu rozgrywek okazało się, że była to grupa śmierci. Nie tylko ze względu na ostrą walkę jaka się toczyła ale przede wszystkim dlatego, iż Chorzów(1) oraz Żory(2) spotkały się później w finale. W innych grupach było dużo walkowerów, gdyż drużyny nie przyjechały. Mieliśmy pecha :( W grupie zajęliśmy 4 miejsce co przy brakach kadrowych było dużym sukcesem:) Po emocjach sportowych można było się najeść do syta oraz ugasić pragnienie, które było w tym dniu ogromne bo graliśmy przy temperaturach dochodzących 30oC. Przy miejscu przeznaczonym na korupcje przygrywała orkiestra, która towarzyszyła tej imprezie od początku "Big Bam". Łaziska w żadnej z kategorii też nie wyszły z grupy. Organizacja imprezy była potraktowana poważnie i można ją było uznać za wzorową. Poprzez takie imprezy wspólnoty wzajemnie się poznają i integrują. Atmosfera była fantastyczna, jednak nie obyło się bez spięć, niepotrzebnych słów i ostrych fauli ale trzeba pamiętać, że ministranci to też ludzie :) Dziękujemy ks. Opiekunowi za załatwienie wszystkiego co było potrzebne na wyjazd.
            <br>  <br>
          <h2>Dekanalny Puchar Ministrantów 2007 </h2>
<div class="film"><object height="300" width="300"><param name="movie" value="http://www.youtube.com/v/oFpYF6H-lW0&amp;rel=1"><param name="wmode" value="transparent"><embed src="http://www.youtube.com/v/oFpYF6H-lW0&amp;rel=1" type="application/x-shockwave-flash" wmode="transparent" height="300" width="468"></object> </div>
21 listopada 2007 r. odbył się kolejny dekanalny turniej ministrantów. Tak jak zawsze rozgrywki odbyły się w trzech kategoriach wiekowych: podstawówka, gimnazjum, starsi.
Wyry wystartowały we wszystkich kategoriach. Najmłodsi reprezentanci zajęli niestety ostatnie miejsce remisując jeden mecz i strzelając jedną bramkę, pozostałe mecze niestety przegrali. Jednak nasze małe buksy nie miały większych szans bo w tym roku skład był słaby a reszta drużyn prezentowała bardzo dobry poziom. Zwyciężyły Łaziska Górne. Po zeszłorocznym awansie w grupie gimnazjalistów tym razem trzeba było przełknąć gorycz porażki gdyż nasi chłopcy, wszyscy z 1 klasy gimnazjum, nie mogli sobie poradzić z przeciwnikami i nie strzelili ani jednej bramki, przegrywając tym samym wszystkie mecze. Pozostali zawodnicy byli starsi i o klasę lepsi. W tej kategorii zwyciężyła Gostyń, którą reprezentowały obydwie parafie. Było to duże zaskoczenie. Tak słabe wyniki mocno zmobilizowały starszych do walki i już w pierwszym meczu pokonaliśmy zeszłorocznych zwycięzców - Łaziska Górne 6:5. Gra się fantastycznie układała jednak obawialiśmy się Gardawic, które w 2005 roku zdobyły mistrzostwo archidiecezji.
Mecz był bardzo zacięty jednak wygraliśmy 3:2 co praktycznie zapewniało nam zwycięstwo w turnieju. Jednak czekał nas jeszcze prestiżowy mecz - derby gminy Wyry. Wyszliśmy bojowo nastawieni jednak z trochę zmienionym składem. Zmiennicy nie zawiedli i po emocjonującej końcówce odnieśliśmy zwycięstwo 3:2. Za zwycięstwo w turnieju otrzymaliśmy statuetkę, 100 zł do podziału, piłkę z Adidasa oraz to co było dla nas celem - awans do turnieju archidiecezjalnego !!! Nagrody ufundował nasz dziekan. Dziękujemy Łaziskom za zorganizowanie turnieju a wszystkim uczestnikom za fantastyczną, miłą atmosferę i  wspaniałą grę.
 <br>
</div>

<div class="cl"></div>
</article>
