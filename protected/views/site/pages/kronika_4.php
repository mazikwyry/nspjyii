<p align="center"><em>Rok <a name="1956">1956</a></em></p>
<p><em>Na początku lutego 1956 roku zostaje odwołany z naszej parafii ks. Franciszek Konieczny, przeniesiony do parafii Krasowy koło Mysłowic. Na jego miejsce przybywa z miejscowości Kamień ks. Walter Wrzoł.<br>W dniu 7 maja 1956 roku miała miejsce w naszej parafii wizytacja kanoniczna, którą przeprowadził ks. inf. Jan Piskorz, pełniący obowiązki ordynariusza Diecezji, po wygnaniu i aresztowaniu Biskupów z Księdzem Biskupem Ordynariuszem Stanisławem Adamskim.<br>W trakcie wizytacji ks. inf. J. Piskorz udzielił Sakramentu Bierzmowania 202 parafianom. Podczas wygłoszonej homilii namawiał parafian do ofiarnych kolekt na budowę Katedry w Katowicach.<br>W niedzielę 11 listopada 1956 roku odbyło się w naszym Kościele uroczyste nabożeństwo dziękczynne za szczęśliwy powrót z wygnania naszych Katowickich Biskupów.</em></p>
<p align="center"><em>Rok <a name="1957">1957</a></em></p>
<p><em>Z dniem 9 stycznia 1957 roku zostaje odwołany z naszej parafii wikariusz ks. Walter Wrzoł, który otrzymał nominację na wizytatora katechetycznego Diecezji.<br>Na wikariusza w Wyrach zostaje powołany ks. Jerzy Cedzich, który przybył do naszej parafii z Makoszów, gdzie pracował na swojej pierwszej placówce po otrzymaniu święceń kapłańskich.<br>W lipcu 1957 roku w naszym kościele odprawił prymicyjną Mszę św. ks. Stanisław Wygrabek, wyświęcony na kapłana w Diecezji Gorzowskiej.</em></p>
<p align="center"><img src="/images/Kronika/z_kron28.jpg" alt="" border="0" height="220" width="359"></p>
<p align="center"><em><font size="2">Na zdjęciu : Ks. Stanisław Wygrabek w dniu prymicji.<br>Pierwszy z lewej również z Wyr Ks. Władysław Borowski<br>a drugi z prawej, w pierwszym rzędzie także pochodzący z Wyr<br>Ks. Paweł Kempka.</font></em></p>
<p align="center"><img src="/images/Kronika/z_kron58.jpg" alt="" border="0" height="327" width="212"><em><font size="2"><br></font></em></p>
<p align="center"><em>Rok <a name="1958">1958</a></em></p>
<p><em>W dniu 24 czerwca 1958 r. miała miejsce w naszej parafii wielka uroczystość. Ks. Proboszcz Jan Janota obchodził uroczyście 50-lecie święceń kapłańskich.</em></p>
<p align="center"><img src="/images/Kronika/z_kron29.jpg" alt="" border="0" height="232" width="144"></p>
<p><em><br>Na tę uroczystość przybyła do naszej parafii grupa ponad 30 księży. W czasie uroczystego nabożeństwa okolicznościowe kazanie wygłosił ks. Franciszek Konieczny, były wikary naszej parafii a aktualnie proboszcz w Świętochłowicach.<br>Od 1958 roku obowiązki grabarza na naszym cmentarzu sprawuje Pan Jan Nieszporek, który zastąpił Pana Teofila Kopiec wykonującego te obowiązki od 1947 roku.</em></p>
<p align="center"><em>Rok <a name="1959">1959</a></em></p>
<p><em>W okresie od 24 października do 1 listopada ojcowie Franciszkanie O. Józef Zając i O. Maurycy Kozłowski z Panewnik przeprowadzili w naszej parafii kolejne Misje Św.<br>Nowością podczas tych Misji Św. były wieczorne msze św. po których wygłaszane były nauki stanowe.</em></p>
<p align="center"><em>Rok <a name="1960">1960</a></em></p>
<p><em>Na początku 1960 roku po blisko dwóch latach przygotowań sfinalizowana została kolejna duża inwestycja w naszym kościele.<br>W miejsce używanych przez 40 lat starych organów produkcji firmy Klimosch u Durschlag z Rybnika, które po rozmontowaniu przekazane zostały do parafii M. B. Fatimskiej w Wesołej k/Mysłowic. W to miejsce na chórze zabudowane zostały nowe dwumanuałowe organy o 21 głosach, wyprodukowane przez firmę Biernacki z Krakowa.<br>W 1960 roku zostały zabudowane w Kościele dodatkowe ławki i obecnie po każdej stronie jest 18 ławek.</em></p>
<p>
<table border="1" width="100%">
    <tbody>
        <tr>
            <td width="50%">
            <p align="center"><em><font size="2">Na zdjęciu:<br>Wystrój ołtarza zabudowanego w 1938 roku i dotąd w tym stanie użytkowanego.</font></em></p>
            </td>
            <td width="50%">
            <p align="center"><img src="/images/Kronika/z_kron30.jpg" alt="" border="0" height="357" width="212"></p>
            </td>
        </tr>
    </tbody>
</table>
</p>
<p align="center"><em>Rok <a name="1961">1961</a></em></p>
<p><em>W dniach od 15 marca do 19 marca 1961 r. przeprowadzone zostało odnowienie Misji Św., które przeprowadził Ks. Kartonowicz ze Zgromadzenia Świętej Rodziny z Górki Klasztornej.<br>W niedzielę dnia 4 czerwca i poniedziałek 5 czerwca 1961 roku przyjechał do naszej parafii na wizytację kanoniczną J.E. Ks. Biskup Sufragan Juliusz Bieniek, który także udzielił młodym parafianom Sakramentu Bierzmowania.</em></p>
<p align="center"><img src="/images/Kronika/z_kron31.jpg" alt="" border="0" height="394" width="277"></p>
<p align="center"><em><font size="2">Nasz Kościół od strony ulicy wygląda okazale.</font></em></p>
<p align="center"><em>Rok <a name="1962">1962</a></em></p>
<p><em>Z dniem 30 sierpnia 1962 roku został odwołany z naszej parafii do Siemianowic Ks. Wikary Jerzy Cedzich, po ponad pięciu latach pracy duszpasterskiej w Wyrach.<br>Nowym wikarym z dniem 30 sierpnia został dekretowany Ks. Kazimierz Piprek urodzony 19 sierpnia 1934 roku w Żorach.<br>Z dniem 1 grudnia 1962 r. Ks. Jan Janota z powodu swojego wieku i stanu zdrowia zrezygnował z pełnienia urzędu Dziekana. Na urząd Dziekana dekanatu Mikołowskiego powołany został Ks. Proboszcz Smandzich z Mikołowa.</em></p>
<p>
<table border="1" width="100%">
    <tbody>
        <tr>
            <td width="50%">
            <p align="center"><img src="/images/Kronika/z_kron32.jpg" alt="" border="0" height="317" width="222"></p>
            </td>
            <td width="50%">
            <p align="center"><em><font size="2">Na zdjęciu:<br>Ks. dziekan Proboszcz Jan Janota i<br>Ks. wikary Jerzy Cedzich.</font></em></p>
            </td>
        </tr>
    </tbody>
</table>
</p>
<p align="center"><em>Rok <a name="1963">1963</a></em></p>
<p><em>Z dniem 12 sierpnia 1963 roku przybywa do naszej parafii ks. mgr Stanisław Adamczyk urodzony 26 maja 1930 r. w Ornontowicach. Ks. Stanisław Adamczyk otrzymał nominację na substytuta parafii NSPJ w Wyrach.<br>Równocześnie ks. Kazimierz Piprek zostaje przeniesiony do Szopienic.<br>Od dnia 12 listopada 1963 roku ks. Stanisław Adamczyk otrzymuje nominację na adiutora parafii w Wyrach.</em></p>
<p align="center"><img src="/images/Kronika/z_kron33.jpg" alt="" border="0" height="300" width="413"></p>
<p align="center"><em><font size="2">Na zdjęciu: Ks. mgr Stanisław Adamczyk z siostrą Katechetką i dziećmi w dniu ich&nbsp;<br>I Komunii św.</font></em></p>
<p align="center"><em>Rok <a name="1964">1964</a></em></p>
<p><em>Z dniem 19 sierpnia 1964 roku ks. Stanisław Adamczyk został ustanowiony II proboszczem wyrskiej parafii.<br>Dnia 29 sierpnia 1964 roku ks. Proboszcz Jan Janota opuszcza Wyry i wyjeżdża do Świętochłowic, gdzie proboszczem jest ks. Franciszek Konieczny, były wikary naszej parafii, a także krewny Księdza Proboszcza Janoty.<br>Od dnia 30 sierpnia 1964 roku rozpoczyna pracę w naszej parafii jako wikary ks. Sylwester Antosz urodzony 31 grudnia 1935 roku w Katowicach, który przedtem był w parafii w Janowie Śl.<br>W nocy z 20 na 21 listopada 1964 roku dokonano włamania do naszego kościoła i do tabernakulum, skąd skradziono naczynia liturgiczne. Sprawców kradzieży i tego świętokradztwa nie ustalono. Po tym świętokradztwie odprawione zostało w kościele naszym nabożeństwo przebłagalne.</em></p>
<p align="center"><em>Rok <a name="1965">1965</a></em></p>
<p><em>W 1965 roku przeprowadzona została w naszej parafii wizytacja dziekańska, którą przeprowadził Ksiądz Dziekan Józef Smandzich z Mikołowa.<br>Na początku roku zostało zabudowane w kościele nowe, pancerne tabernakulum, które wraz ze zrobionymi zasuwami na drzwi miało przeciwdziałać następnym włamaniom.</em></p>
<p align="center"><img src="/images/Kronika/z_kron34.jpg" alt="" border="0" height="266" width="357"></p>
<p align="center"><em>Rok <a name="1966">1966</a></em></p>
<p><em>W dniu 5 kwietnia 1966 r. na polecenie Kurii Diecezjalnej lustrację obiektów kościelnych przeprowadził inż. Ryszard Palica, który zalecił przeprowadzenie kilku poważnych prac remontowych. Na tej podstawie jeszcze w 1966 roku wykonano odwodnienie wokół Kościoła. Po zniwelowaniu terenu i zakopaniu rowów odwadniających teren wokół Kościoła wysypano i utwardzono nawierzchnią żużlową. Po zakończeniu tych prac na placu kościelnym posadzono żywopłot, różne krzewy i założono kwietniki.<br>Z dniem 30 sierpnia 1966 roku ks. wikary Sylwester Antosz został odwołany z Wyr do Tarnowskich Gór na funkcję kapelana szpitalnego.<br>Od dnia 30 sierpnia 1966 roku nowym wikarym w Wyrach zostaje ks. mgr Edward Poloczek, urodzony w Zabrzu – Pawłowie 19 września 1941 roku.<br>W dniu 13 września 1966 roku w naszej parafii miało miejsce wielkie wydarzenie. Mimo ingerencji władz odbyło się uroczyste Nawiedzenie Obrazu Matki Boskiej Częstochowskiej – chociaż po naszej Diecezji z powodu aresztu Kopii Obrazu przewożono jedynie ramy obrazu. Nawiedzenie i tak miało bardzo podniosły charakter a poprzedzone zostało Misjami Św. przeprowadzonymi w dniach od 4 do 11 września przez trzech księży misjonarzy ze zgromadzenia Misjonarzy Św. Rodziny z ks. Rektorem O. Bronisławem Kartanowiczem.</em></p>
<p align="center"><img src="/images/Kronika/z_kron57.jpg" alt="" border="0" height="238" width="361"></p>
<p align="center"><font size="2"><em>Na zdjęciu: Ks. Walter Wrzoł w asyście z Ks. Proboszczem St. Adamczykiem i&nbsp;<br>Ks. Wikarym Edwardem Poloczkiem.</em></font></p>
<p align="center"><em>Rok <a name="1967">1967</a></em></p>
<p><em>W 1967 roku kontynuowano prace remontowe, zalecone przez lustrację diecezjalną. Między innymi przeprowadzony został kolejny remont dachu Kościoła, polegający na wymianie części dachówek i konserwacji drewnianych elementów dachu.<br>W dniach 29 i 30 kwietnia 1967 roku J. E. Ksiądz Biskup dr Herbert Bednorz przeprowadził w naszej parafii wizytację kanoniczną połączoną z udzielaniem Sakramentu Bierzmowania 132 chłopcom i 134 dziewczynom. W trakcie tej wizytacji Ksiądz Biskup odprawił na cmentarzu nabożeństwo żałobne za zmarłych parafian a w drugim dniu wizytacji odwiedził dwóch obłożnie chorych parafian.<br>Niedługo po wizytacji kanonicznej zabudowano w kościele radiofonizację z 24 głośnikami umieszczonymi na filarach i bocznych ścianach.<br>Wizytacja kanoniczna poprzedzona została rekolekcjami wielkopostnymi, które przeprowadził ks. misjonarz Zubrzycki ze Zgromadzenia Misjonarzy Św. Rodziny z Górki Klasztornej.<br>W 1967 roku cały Kościół został na zewnątrz odmalowany na jednolity szary kolor.</em></p>
<p align="center"><em>Rok <a name="1968">1968</a></em></p>
<p><em>W dniu 15 czerwca 1968 r. w Świętochłowicach zmarł wieloletni proboszcz naszej parafii Ks. Dziekan Jan Janota.<br>Pogrzeb Księdza Proboszcza Jana Janoty odbył się w Wyrach z udziałem J. E. Księdza Biskupa Ordynariusza dr Herberta Bednorza, licznej grupy księży, w tym prawie wszystkich, którzy wcześniej pracowali w Wyrach.<br>Ks. Dziekan Jan Janota został pochowany na cmentarzu w Wyrach.</em></p>
<p align="center"><img src="/images/Kronika/z_kron35.jpg" alt="" border="0" height="391" width="246"></p>
<p align="center"><em>Rok <a name="1969">1969</a></em></p>
<p><em>W dniach od 25 do 30 marca 1969 r. rekolekcje wielkopostne przeprowadził w naszej parafii ks. Jerzy Meisel ze Zgromadzenia Misjonarzy Św. Rodziny z Górki Klasztornej.<br>W dniach od 1 do 8 czerwca 1969 r. przeprowadzone zostały w naszej parafii specjalne rekolekcje, które poprzedziły, zaplanowane na 15 czerwca uroczystości 50-lecia powstania samodzielnej placówki duszpasterskiej w Wyrach.<br>Z dniem 26 sierpnia 1969 roku ks. wikary Edward Poloczek został odwołany do parafii św. Jerzego w Rydułtowach.<br>Na miejsce wikarego z dniem 26 sierpnia 1969 roku mianowany został ks. Paweł Labe, urodzony 28.04. 1936 r. w Bieruniu Starym.</em></p>
<p align="center"><em>Rok <a name="1970">1970</a></em></p>
<p><em>W 1970 roku ochrzczono w naszej parafii 58 nowonarodzonych, zaś zmarło 34 parafian. Komunii świętych rozdano 45.664, a ślubów było 23. Od 1945 roku liczba udzielonych Komunii świętych podwoiła się, choć liczba mieszkańców prawie się nie zmieniła.</em></p>
<p align="center"><em>Rok <a name="1971">1971</a></em></p>
<p><em>W okresie od dnia 31 marca do 4 kwietnia 1971 r. rekolekcje wielkopostne przeprowadził w naszej parafii ks. Zytlewski ze Zgromadzenia Misjonarzy Św. Rodziny.<br>Z dniem 17 lipca 1971 roku Ks. Proboszcz Stanisław Adamczyk przeniesiony zostaje na proboszcza do parafii Nawiedzenia Najświętszej Maryi Panny w Orzeszu.<br>Obowiązki proboszcza w naszej parafii pełnić zaczął ks. dr Franciszek Leśnik, który poprzednio był proboszczem od 1958 roku w parafii św. Józefa w Katowicach – Załężu.<br>Jesienią 1971 roku przeprowadzone zostały prace związane z ociepleniem naszego kościoła.<br>Od dnia 6 listopada 1971 roku ks. dr Franciszek Leśnik zostaje mianowany proboszczem naszej parafii.</em></p>
<p>
<table border="1" width="100%">
    <tbody>
        <tr>
            <td width="50%">
            <p align="center"><img src="/images/Kronika/z_kron37.jpg" alt="" border="0" height="243" width="156"></p>
            </td>
            <td width="50%">
            <p align="center"><font size="2"><em>Na zdjęciu:<br>Ks. Proboszcz Stanisław Adamczyk<br>na krótko przed przeniesieniem do Orzesza</em></font></p>
            </td>
        </tr>
    </tbody>
</table>
</p>
<p align="center"><em>Rok <a name="1972">1972</a></em></p>
<p><em>Wczesną wiosną 1972 roku rozpoczęto kolejne malowanie wewnątrz Kościoła, poprzedzone pracochłonnym myciem starego malowania. Projekt nowego malowania Kościoła został zatwierdzony przez stosowną komisję Kurii Biskupiej.<br>Dnia 29 kwietnia 1972 roku przybył do naszej parafii na dwudniową wizytację duszpasterską J. E. Ks. Bp Czesław Domin, który po uroczystym powitaniu przez parafian i Księdza Proboszcza udzielił Sakramentu Bierzmowania 112 chłopcom i 134 dziewczynom z naszej parafii.<br>Następnego dnia tj. w niedzielę 30 kwietnia 1972 r. J. E. Ks. Bp Czesław Domin odprawił koncelebrowaną Mszę Św. i wygłosił dwa kazania.<br>W okresie jesieni 1972 roku wokół poszerzonego cmentarza wykonany został nowy parkan.<br>W dniach od 5 do 11 listopada w naszej parafii kolejne rekolekcje przeprowadzili ks. Lucjan Mazur i ks. Jan Babik ze Zgromadzenia Misjonarzy Najświętszego Serca Pana Jezusa z Tarnowa. Rekolekcje te poprzedziły uroczyste poświęcenie Rodzin Najświętszemu Sercu Pana Jezusa.<br>Do udziału w tym poświęceniu zgłosiło się około 830 Rodzin z naszej parafii.</em></p>
<p align="center"><em>Rok <a name="1973">1973</a></em></p>
<p><em>Wiosną 1973 roku zakończono prace związane z malowaniem wnętrza kościoła</em>.<br><em>Z dniem 25 sierpnia 1973 roku został odwołany z naszej parafii ks. Wikary Paweł Labe, skierowany do pracy w Mikołowie – Kamionce.</em><em><br>Na stanowisko wikarego od 25 sierpnia 1973 r. został mianowany ks. Ryszard Sosna, dotychczasowy wikary w Bełku.<br>W 1973 roku rozpoczęte zostały prace związane z remontem dachu na Kościele. W trakcie tego remontu w miejsce uciążliwego dachu z dachówek, kładziono szczelny i trwały dach z blachy cynkowej. Roboty dachowe były bardzo pracochłonne i dlatego prowadzone były aż do 1976 roku.</em></p>
<p align="center"><img src="/images/Kronika/z_kron38.jpg" alt="" border="0" height="304" width="205"></p>
<p align="center"><font size="2"><em>Pan organista Franciszek Buczek (na pierwszym planie) grał w kościele od samego początku a także uczestniczył we wszystkich nabożeństwach.</em></font></p>
<p align="center"><em>Rok <a name="1975">1975</a></em></p>
<p><em>W parafii naszej w 1975 roku udzielonych zostało 32 ślubów. Chrzest przyjęło 67 dzieci a zmarło 40 parafian. Znacznie wzrosła liczba rozdanych Komunii Św., bo 1975 roku rozdano ich aż 60.366 tj. o 20 tysięcy więcej niż w 1960 roku.</em></p>
<p align="center"><em>Rok <a name="1977">1977</a></em></p>
<p><em>W dniach 14 i 15 maja 1977 r. wizytację kanoniczną w naszej parafii przeprowadził J. E. Ks. Bp Józef Kurpas.<br>Podczas uroczystego nabożeństwa w pierwszym dniu wizytacji Ksiądz Biskup udzielił Sakramentu Bierzmowania 19 chłopcom, 26 dziewczynom oraz 5-ciu osobom dorosłym.<br>Po spłaceniu wszystkich rat za remont dachu i pokrycie blachą w 1977 roku parafia nasza zamówiła wykonanie 3-ch nowych dzwonów spiżowych:</em></p>
<ul>
    <li><em>o wadze 650 kg - św. Jan Chrzciciel patron Wyr</em> </li>
    <li><em>o wadze 350 kg - św. Izydor patron rolników</em> </li>
    <li><em>o wadze 180 kg - św. Barbara patronka górników<br></em></li>
</ul>
<p align="center"><img src="/images/Kronika/z_kron66.jpg" alt="" border="0" height="292" width="405"></p>
<p align="center"><font size="2"><em>Na zdjęciu: Nowe dzwony ustawione przed prezbiterium.</em></font></p>
<p><em>W dniu 27 października 1977 roku aktu konsekracji tych dzwonów dokonał Ordynariusz Katowicki Ks. Bp. dr Herbert Bednorz. W trakcie tej uroczystości odczytane zostały dwa ważne akty nominacyjne:</em></p>
<ul>
    <li><em>ks. dr Franciszek Leśnik otrzymał nominację na Radcę Duchownego</em> </li>
    <li><em>ks. Ryszard Sosna został adiutorem parafii NSPJ w Wyrach.</em> </li>
</ul>
<p><em>Konsekracja dzwonów była kulminacyjnym punktem obchodów 50-lecia konsekracji naszego Kościoła.</em>