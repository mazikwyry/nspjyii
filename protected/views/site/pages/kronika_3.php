<p align="center"><em>Rok <a name="1939">1939</a></em></p>
<p><em>Dzień 1 września 1939 roku stał się początkiem II wojny światowej. W godzinach rannych mieszkańcy Wyr zaskoczeni zostali odgłosami kanonady dział i widokiem nadlatujących z zachodu samolotów niemieckich.<br>Parafianie na wezwanie dzwonów kościelnych zebrali się w kościele, gdzie Ksiądz Proboszcz odprawił błagalne nabożeństwo zakończone odśpiewaniem “Boże coś Polskę”.<br>Po tym nabożeństwie na polecenie władz wojskowych mieszkańcy Wyr wraz z Księdzem Proboszczem opuścili wieś i z zabranym dobytkiem ruszyli w kierunku Tychów, Kopciowic, Miechowa i Wolbromia. Tułaczka trwała ponad 2 tygodnie. W tym czasie Wyry były miejscem krwawych zmagań wojennych.<br>Na początku września zginęło z rąk najeźdźcy 10-ciu parafian, którzy pomagali polskim żołnierzom lub pozostali w swoich domach. Wieś Wyry bardzo ucierpiała w wyniku prowadzonych walk. Ludność powracająca z tułaczki wraz z Księdzem Proboszczem zastała zgliszcza spalonych domów i pobojowiska z poległymi żołnierzami. W dniu 3 września 1939 roku Niemcy spalili plebanię wraz ze stodołą i chlewem. W czasie działań na początku września uszkodzona została południowa część dachu kościoła, w którą uderzył pocisk artyleryjski.<br>W dniu 23 grudnia 1939 roku święcenia kapłańskie otrzymał pochodzący z Wyr ks. Wincenty Nagi, uczestnik kampanii wrześniowej, który podczas wojny przyjął pseudonim Drobina. Walczył na Zachodzie i po wojnie pozostał w Szkocji.</em></p>
<p>
<table border="1" width="90%">
    <tbody>
        <tr>
            <td width="50%">
            <p align="center"><em><font size="2">Na zdjęciu:<br>Ks. Wincenty Nagi</font></em></p>
            </td>
            <td width="50%">
            <p align="center"><img src="/images/Kronika/z_kron14.jpg" alt="" border="0" height="298" width="230"></p>
            </td>
        </tr>
    </tbody>
</table>
</p>
<p align="center"><em>Lata <a name="okupacji">okupacji</a></em></p>
<p><em>W latach okupacji nabożeństwa w kościele mogły odbywać się jedynie w języku niemieckim. Proboszcz ks. Jan Janota po powrocie z tułaczki zastał spalone probostwo, dlatego na wiele lat zamieszkał w domu Pana Józefa Gerlicha przy ul. Kościelnej 3. W 1942 roku z upoważnienia Stolicy Apostolskiej proboszcz z Janowa ks. Dudek udzielił młodym parafianom sakramentu bierzmowania.<br>W dniu 15 października 1943 roku odbyła się kolejna wizytacja dekanalna, którą przeprowadził ks. W. Pucher.<br>W dniu 27 maja 1942 roku został rozstrzelany w Oświęcimiu ks. Franciszek Bojdoł pochodzący z Wyr, który przed wojną był kapelanem wojskowym w Cieszynie, gdzie także pracował jako katecheta gimnazjalny.<br>Podczas okupacji w różnych miejscach pobytu otrzymali święcenia kapłańskie następujący księża pochodzący z naszej parafii:</em></p>
<ul>
    <li><em>w dniu 7 marca 1943 r. w Widnawie otrzymał święcenia kapłańskie ks. Paweł Kempka, uczestnik II wojny światowej, późniejszy proboszcz w Jaśkowicach.</em> </li>
    <li><em>w dniu 18 maja 1944 r. w Krakowie otrzymał święcenia kapłańskie ks. Władysław Borowski, należący do Zakonu Kanoników Regularnych w Krakowie</em> </li>
    <li><em>w 1944 roku w Bolonii otrzymał święcenia kapłańskie ks. Władysław Marekwia z zakonu Serca Jezusowego w Krakowie<br></em>
    <table border="1" width="90%">
        <tbody>
            <tr>
                <td width="50%">
                <p align="center"><em><font size="2">Na zdjęciu:<br>Ks. Paweł Kempka</font></em></p>
                </td>
                <td width="50%">
                <p align="center"><img src="/images/Kronika/z_kron15.jpg" alt="" border="0" height="166" width="111"></p>
                </td>
            </tr>
        </tbody>
    </table>
    </li>
</ul>
<p align="center"><img src="/images/Kronika/z_kron16.jpg" alt="" border="0" height="253" width="386"></p>
<p align="center"><img src="/images/Kronika/z_kron17.jpg" alt="" border="0" height="251" width="384"></p>
<p align="center"><img src="/images/Kronika/z_kron18.jpg" alt="" border="0" height="249" width="380"></p>
<p align="center"><img src="/images/Kronika/z_kron22.jpg" alt="" border="0" height="238" width="154"></p>
<p align="center"><em>Rok <a name="1945">1945</a></em></p>
<p><em>W godzinach rannych 27 stycznia 1945 roku ofensywa wojsk radzieckich dotarła do Wyr.<br>Mimo bardzo wielu drastycznych przeżyć i wydarzeń, wyzwoleniu towarzyszyła jednak spontaniczna radość.<br>Proboszcz ks. Jan Janota na podziękowanie Panu Bogu za ocalenie wsi od kolejnych zniszczeń odprawił w niedzielę dnia 4 lutego 1945 r. pierwsze po wyzwoleniu dziękczynne nabożeństwo w języku polskim. Podczas tego nabożeństwa odśpiewano “Te Deum” i “Boże coś Polskę”. Wierni uczestniczący w tym nabożeństwie z wielkim wzruszeniem i ze łzami radości w oczach odśpiewali po polsku wszystkie pieśni i hymny.<br>Liczba komunii świętych rozdanych w 1945 roku wyniosła 23.626 czyli tyle co przed wojną w 1938 roku.<br>Po wojnie miały w naszym kościele miejsce uroczyste Msze święte księży pochodzących z Wyr, którzy podczas okupacji otrzymali święcenia kapłańskie.</em></p>
<p>
<table border="1" width="90%">
    <tbody>
        <tr>
            <td width="50%">
            <p align="center"><img src="/images/Kronika/z_kron19.jpg" alt="" border="0" height="310" width="205"></p>
            </td>
            <td width="50%">
            <p align="center"><img src="/images/Kronika/z_kron20.jpg" alt="" border="0" height="310" width="210"></p>
            </td>
        </tr>
        <tr>
            <td width="50%">
            <p align="center"><em><font size="2">Ks. Władysław Borowski</font></em></p>
            </td>
            <td width="50%">
            <p align="center"><em><font size="2">Ks. Władysław Marekwia</font></em></p>
            </td>
        </tr>
    </tbody>
</table>
</p>
<p align="center"><em>Rok <a name="1946">1946</a></em></p>
<p><em>We wrześniu 1946 roku przybył do naszej parafii na wizytację duszpasterską Ordynariusz Diecezji Katowickiej J. E. Ks. Biskup Stanisław Adamski.<br>W trakcie tej wizytacji Ksiądz Biskup Ordynariusz odprawił uroczystą Mszę Świętą i wygłosił kazanie a następnie udzielił Sakramentu Bierzmowania licznej rzeszy parafian.<br></em><em>Zbliża się 25- ta rocznica pracy duszpasterskiej w Wyrach&nbsp;<br>Ks. Proboszcza Jana Janoty.</em></p>
<p align="center"><em><img src="/images/Kronika/z_kron13.jpg" alt="" border="0" height="288" width="460"><br><font size="2">Na zdjęciu: Ks. Proboszcz Jan Janota z grupą chłopców,&nbsp;<br>przystępujących do I Komunii Św. po wojnie. </font></em></p>
<p align="left"><em>W grudniu zmarł Leopold Mańka, który pełnił obowiązki kościelnego od 1919 roku. Obowiązki kościelnego pełni obecnie Pan Józef Kolonko, który tak jak Ks. Proboszcz mieszka u Pana<br>&nbsp;Gerlicha przy ul. Kościelnej 5.</em></p>
<p align="center"><em>Rok <a name="1948">1948</a></em></p>
<p><em>Zniszczenia wojenne w Wyrach były bardzo duże, bo uszkodzonych lub spalonych było ponad 70 % budynków mieszkalnych i gospodarczych.<br>Dopiero 1 lipca 1948 roku przystąpiono do odbudowy spalonej w 1939 roku plebanii. Prace przy jej odbudowie trwały przez okres dwóch lat.<br>Od ubiegłego roku obowiązki grabarza na cmentarzu parafialnym pełni Teofil Kopiec. Zastąpił on Pana Andrzeja Otkę, który był grabarzem od początków naszej Parafii.<br>W ubiegłym roku panie z Sodalicji Mariańskiej zamówiły do Kościoła piękny sztandar, który jest noszony na procesjach np. w Odpust, Boże Ciało i w oktawie.</em></p>
<p align="center"><img src="/images/Kronika/z_kron23.jpg" alt="" border="0" height="236" width="370"></p>
<p align="center"><em><font size="2">Na zdjęciu: Jeden z pierwszych pocztów sztandarowych ze swoim sztandarem.</font></em></p>
<p align="center"><img src="/images/Kronika/z_kron36.jpg" alt="" border="0" height="230" width="339"></p>
<p align="center"><em>Rok <a name="1950">1950</a></em></p>
<p><em>Prace przy odbudowanej plebanii zakończyły się 1 września 1950 roku. Dopiero po 11 latach Ksiądz Proboszcz mógł ponownie zamieszkać na plebanii.</em></p>
<p align="center"><em>Rok <a name="1951">1951</a></em></p>
<p><em>Z powodu poważnej choroby Księdza Proboszcza J. Janoty tuż przed niedzielą palmową przybywa do Wyr na polecenie Ks. Biskupa ks. Franciszek Brzoza. Zastępstwo to trwało do końca kwietnia 1951 roku, to jest do powrotu Księdza Proboszcza ze Szpitala Sióstr Elżbietanek w Katowicach.<br>Stan zdrowia Ks. Proboszcza nie pozwalał jeszcze na pełnienie wszystkich obowiązków duszpasterskich, dlatego od dnia 16 kwietnia 1951 roku pracę w naszej parafii rozpoczyna ks. Franciszek Adamczak, mianowany jako substytut chorującego Księdza Proboszcza.<br>W dniach od 25 do 26 czerwca 1951 roku odwiedził naszą parafię Ks. Biskup Juliusz Bieniek, Biskup Sufragan Diecezji Katowickiej, który przeprowadził wizytację kanoniczną. W czasie tej wizytacji Ks. Biskup udzielił Sakramentu bierzmowania 239 parafianom.<br>W dniu 15 grudnia 1951 roku ks. Prof. Franciszek Adamczak odchodzi z naszej parafii na proboszcza do parafii Tarnowice Stare.<br>W dniu 29 grudnia 1951 roku przybywa do Wyr by objąć obowiązki wikariusza ks. Walter Gajda, który pracował w Niedobczycach.</em></p>
<p>
<table border="1" width="90%">
    <tbody>
        <tr>
            <td width="50%"><img src="/images/Kronika/z_kron24.jpg" alt="" border="0" height="238" width="331"></td>
            <td width="50%">
            <p align="center"><font size="2"><em>Na zdjęciu:<br>Ks. Proboszcz Jan Janota<br>Ks. Wikary Walter Gajda<br>Panie z Sodalicji Mariańskiej<br>ze swoim sztandarem.</em></font></p>
            </td>
        </tr>
    </tbody>
</table>
</p>
<p align="center"><em>Rok <a name="1953">1953</a></em></p>
<p><em>Z dniem 30 września 1953 roku zostaje odwołany z Wyr do Bykowiny ks. Wikary Walter Gajda. Na jego miejsce z dniem 1 października 1953r. rozpoczyna pracę wikarego ks. mgr Franciszek Konieczny, który okazał się być wspaniałym kaznodzieją.<br>Ks. Franciszek Konieczny urodził się w Lędzinach w dniu 19.09.1921 r., a święcenia kapłańskie otrzymał w Katowicach w dniu 27 czerwca 1948 r.<br>W dniu 12 lipca 1953 r. prymicyjną Mszę św. odprawił ks.Kazimierz Marekwia, należący do Zakonu Serca Pana Jezusa.</em></p>
<p>
<table border="1" width="90%">
    <tbody>
        <tr>
            <td width="50%">
            <p align="center"><img src="/images/Kronika/z_kron25.jpg" alt="" border="0" height="376" width="220"></p>
            </td>
            <td width="50%">
            <p align="center"><img src="/images/Kronika/z_kron26.jpg" alt="" border="0" height="160" width="238"></p>
            </td>
        </tr>
        <tr>
            <td width="50%">
            <p align="center"><em><font size="2">Ks. Kazimierz Marekwia święcenia kapłańskie otrzymał w Tarnowie.</font></em></p>
            </td>
            <td width="50%">
            <p align="center"><em><font size="2">Na zdjęciu: Ksiądz Kazimierz&nbsp;<br>z bratem Księdzem Władysławem<br>również z Zakonu Serca Pana Jezusa<br>oraz rodzicami Marią i Stanisławem<br>Marekwia - wieloletnim, przedwojennym wójtem i naczelnikiem Gminy Wyry - od 1919 do 1946 r.</font></em></p>
            </td>
        </tr>
    </tbody>
</table>
</p>
<p align="center"><em>Rok <a name="1954">1954</a></em></p>
<p><em>Dzięki dużym zdolnościom organizacyjnym Księdza Wikarego Franciszka Koniecznego w 1954 r. przeprowadzone zostało w naszym kościele kolejne malowanie ścian i sufitów sklepienia.<br>Przed przystąpieniem do malowania przeprowadzony został remont dachu. W trakcie tego remonty dokonana została wymiana uszkodzonych lub zużytych dachówek.<br>W trakcie malowania Kościoła zostały odnowione przedwojenne malowidła znajdujące się w Prezbiterium. Dodatkowo kościół wzbogacił się w nowe malowidła umieszczone na sklepieniu poszczególnych naw między innymi 4-ch ewangelistów, św. Piusa X, św. Teresy od Dzieciątka Jezus, św. Marii Goretti. Równolegle z malowaniem w miejsce starych bocznych ołtarzy postawiono nowe ołtarze NMP i św. Józefa.<br>W niedzielę 11 lipca 1954 r. miały miejsce uroczystości prymicyjne, które odprawił ks. Konstanty Nagi, wyświęcony na kapłana w Opolu, który później wstąpił do Zakonu św. Franciszka.<br>Jako Franciszkanin otrzymał zakonne imię Placyd.</em></p>
<p>
<table border="1" width="90%">
    <tbody>
        <tr>
            <td width="50%">
            <p align="center"><img src="/images/Kronika/z_kron27.jpg" alt="" border="0" height="335" width="183"></p>
            </td>
            <td width="50%">
            <p align="center"><em><font size="2">Ks. Konstanty Nagi - O. Placyd<br>jest bratem Ks. Wincentego Nagi - Drobiny, wyświęconego 23 grudnia 1939 roku.<br>Na zdjęciu Ks. Konstanty Nagi (z prawej) z bratem Ks. Wincentym.</font></em></p>
            </td>
        </tr>
    </tbody>
</table>
</p>
<p align="center"><em>Rok <a name="1955">1955</a></em></p>
<p><em>W 1955 roku były kontynuowane prace przy odnowieniu i wyremontowaniu dachu kościoła.<br>Przystąpiono do budowy salki katechetycznej na potrzeby młodzieży. Salkę budowano własnymi siłami parafian oraz z materiałów po spalonych zabudowaniach gospodarczych plebanii.<br>Nowy wygląd otrzymał również parkan wokół kościoła, który został otynkowany a bramy wyjściowe zostały pomalowane.<br>Kolejną inwestycją w kościele było uruchomienie przy prezbiterium nawiewnego ogrzewania.</em>