
<p align="center"><em>Rok <a name="1919">1919</a></em></p>
<p><em>W wyniku wieloletnich starań mieszkańców Wyr oraz dzięki poparciu udzielonemu przez Księdza Proboszcza z Mikołowa na początku 1919 roku arcybiskup Wrocławia Kardynał Bertram wyraził zgodę na utworzenie w Wyrach Kuracji.<br>W dniu 19 maja 1919 roku pierwszym duszpasterzem – kuratusem w Wyrach został Ks. Teofil Kocurek, mianowany na tę pracę przez Książęco – Biskupi Generalny Wikariat we Wrocławiu.<br>Pełnomocnictwo Kurii Biskupiej we Wrocławiu na poświęcenie sali restauracyjnej u Pana Wilhelma Seemana, przystosowanej do odprawiania nabożeństw, otrzymał Ksiądz Proboszcz Paweł Dworski z parafii św. Wojciecha w Mikołowie.</em></p>
<p align="center"><font color="#002f29" face="Times New Roman" size="2"><em>Na zdjęciu widoczne jest wejście do tymczasowego kościoła w Wyrach.</em></font><img src="http://www.wyry.archidiecezja.katowice.pl/images/Kronika/z_kron2.jpg" alt="" border="0" height="277" width="499"></p>
<p><em>Salę kościółka wyposażono w prezbiterium z ołtarzem, do którego prowadziło 6 schodów; dwa konfesjonały i 10 ławek z oparciem – wszystko wykonane przez wyrskich stolarzy. W tylnej części sali kościelnej zabudowano podest szeroki na 3 m wraz z balustradą. Podest ten pełnił rolę chóru, na którym umieszczono harmonium, a nieco później organy Firmy Klimosch u Durschlag z Rybnika. Organy te służyły parafii przez wiele lat.</em></p>
<p align="center"><font color="#002f29" size="2"><em>Na zdjęciu widoczne jest prezbiterium tymczasowego kościoła w Wyrach.</em></font><img src="http://www.wyry.archidiecezja.katowice.pl/images/Kronika/z_kron3.jpg" alt="" border="0" height="325" width="499"></p>
<p><em>Na potrzeby Księdza urządzono tymczasową plebanię w budynku mieszkalnym gospodarza Pana Teodora Żogały.<br>Ks. T. Kocurek wraz z parafianami podjął energiczne starania o rozpoczęcie budowy własnego kościoła parafialnego.<br>Na ten cel restaurator Pan Wilhelm Seeman i gospodarz Pan Józef Bartel podarowali stosowny grunt w pobliżu tymczasowego kościoła.</em></p>
<p align="center"><img src="http://www.wyry.archidiecezja.katowice.pl/images/Kronika/z_kron4.jpg" alt="" border="0" height="337" width="248"><br><font size="2"><em>Na zdjęciu Ks. Teofil Kocurek, duszpasterz kuracji w Wyrach.</em></font></p>
<p align="center"><em>Rok <a name="1922">1922</a></em></p>
<p><em>Urząd Górniczy nie wyraził zgody na budowę kościoła w miejscu do tego celu przygotowanym, z uwagi na prowadzenie robót górniczych pod ziemią.<br>Z tego powodu na budowę kościoła wybrano miejsce w środku wioski. Wybrany grunt był własnością gospodarza Pana Jakuba Cofały. Za odstąpienie 2-ch mórg gruntu w centrum wsi Książę Pszczyński przekazał Panu Cofałowi 3 morgi łąki w rejonie toru kolejowego wzdłuż potoku płynącego od Kopalni “Waleska” do Gostynki.<br>Po tych wszystkich kłopotach i przygotowaniach na wiosnę 1922 roku rozpoczęto budowę kościoła.</em></p>
<p align="center"><font color="#002f29" size="2"><em>Na zdjęciu początki nowego kościoła.</em></font><img src="http://www.wyry.archidiecezja.katowice.pl/images/Kronika/z_kron5.jpg" alt="" border="0" height="296" width="503"></p>
<p><em>W pierwszym roku do jesieni 1922 roku wzniesiono mury kościoła do wysokości 4 m. W trakcie tej budowy wyłoniły się różne trudności, które spotęgowane zostały trudnościami finansowymi spowodowanymi występującą dewaluacją pieniądza.<br>Trudności te zniechęciły Ks. Teofila Kocurka do dalszej pracy w Wyrach. Z dniem 1 grudnia 1922 roku Ks. Kocurek opuszcza Wyry i przenosi się do parafii Wielkie Dębieńsko, a następnie do Jaśkowic, gdzie zostaje proboszczem po wybudowaniu tam kościoła parafialnego.<br>W maju 1922 roku odbyły się w Wyrach pierwsze Misje św., które przeprowadzili O.O. Oblaci.</em></p>
<p align="center"><em>Rok <a name="1923">1923</a></em></p>
<p><em>W lutym 1923 roku przybył do Wyr Ks. J. Janota – urodzony w Bieruniu Starym.<br>Ksiądz Jan Janota po studiach na Uniwersytecie Wrocławskim w dniu 22 czerwca 1908 roku otrzymał święcenia kapłańskie z rąk Ks. Kardynała Koppa we Wrocławiu.<br>Przed przyjazdem do Wyr Ks. J. Janota pracował jako wikary w Zabrzu przy kościele św. Anny oraz następnie w miejscowości Ujazd. Od 1914 do 1922 roku Ks. Janota był kuratusem w Konigswusterhausen pod Berlinem, skąd po przyłączeniu Śląska do Polski wrócił do Ojczyzny i po krótkim oczekiwaniu otrzymał nominację na duszpasterza kuracji w Wyrach.<br>Po przybyciu nowego duszpasterza ruszyły prace przy budowie kościoła. Przed zimą w 1923 roku nakryto kościół dachem a w następnych latach kontynuowano prace budowlane wewnątrz kościoła.</em></p>
<p align="center"><em>Rok <a name="1924">1924</a></em></p>
<p><em>Najważniejszym wydarzeniem 1924 roku była wizytacja apostolska przeprowadzona w Wyrach w dniu 23 maja 1924 roku przez Ks. Augusta Hlonda – Administratora Apostolskiego nowoutworzonej Diecezji Katowickiej. Ks. A. Hlond udzielił młodym parafianom sakramentu bierzmowania.<br>Wydarzenie to miało dla parafian bardzo duże znaczenie, bo odbyło się po raz pierwszy w Wyrach, a także dlatego, że Ks. August Hlond 3 stycznia 1926 roku został biskupem Katowickim zaś 20 czerwca 1926 roku Prymasem Polski a Rok później Kardynałem.</em></p>
<p align="center"><em>Rok <a name="1925">1925</a></em></p>
<p><em>W dniu 31 marca 1925 r. odprowadzono na wieczny spoczynek jednego z najwybitniejszych obywateli wyrskich śp. Macieja Rydzcko, któremu parafia NSPJ w Wyrach wiele zawdzięcza.<br>Maciej Rydzcko był pierwszym mieszkańcem Wyr, który już w 1907 roku podjął starania o utworzenie parafii w Wyrach przy współpracy z Ks. Czernikiem, kapelanem mikołowskim.<br>Po utworzeniu w Wyrach kuracji M. Rydzcko współpracuje ofiarnie przy budowie nowego kościoła, funduje wyposażenie kościoła, między innymi z jego fundacji jest monstrancja.<br>Dekretem z dnia 29 lipca 1925 r. Administracja Apostolska w Katowicach ustanowiła w Wyrach parafię rzymsko-katolicką. W niedzielę 4 października 1925 roku odbyła się w Wyrach wielka uroczystość. Z udziałem kilka księży Ks. Prałat Jan Kapica z Tychów dokonał uroczystego wprowadzenia proboszcz Ks. Jana Janoty na urząd proboszczowski parafii NSPJ w Wyrach.<br>Po zakończeniu tej uroczystości wszyscy jej uczestnicy przeszli w procesji do nowego kościoła, gdzie nastąpiło poświęcenie, przez Ks. Prałata J. Kapicę kamienia węgielnego. Kamień węgielny wraz z napisaną kroniką budowy został wmurowany w tylną ścianę kościoła za ołtarzem.</em></p>
<p align="center"><em>Rok <a name="1926">1926</a></em></p>
<p><em>Chociaż trwają jeszcze prace związane z zakończeniem budowy kościoła, parafia przystępuje do budowy plebanii. Budowa plebanii trwała niecałe dwa lata i została zakończona w grudniu następnego roku.<br>Na budowę plebanii uzyskano pożyczkę, ze Skarbu Województwa Śląskiego w wysokości 60.000 zł.</em></p>
<p align="center"><em>Rok <a name="1927">1927</a></em></p>
<p><em>W dniu 26 czerwca 1927 r. nowy kościół w Wyrach został benedykowany przez Księdza Prałata Jana Kapicę z Tychów. W tym dniu odprawiono w nowym kościele pierwszy odpust.<br>Nowy kościół został wyposażony w ołtarz, konfesjonały, ławki na 150 miejsc, wszystko wykonane przez wyrskich stolarzy.<br>Do nowego kościoła zostały także przeniesione organy wykonane w 1919 roku oraz inne wyposażenia używane dotychczas w sali kościelnej u Pana Seemana.<br>Na wieży kościelnej umieszczono dzwony o wadze 70 kg, jeden stalowy z 1918 roku i drugi z brązu z 1885 roku. Nowy kościół wyposażono także w chrzcielnicę wyrzeźbioną przez wyrskich kamieniarzy.</em></p>
<p align="center"><em>Rok <a name="1928">1928</a></em></p>
<p><em>Dzięki ofiarności parafian w 1928 roku zakupiono do kościoła nowe, masywne ławki w których mogło się pomieścić 370 osób.<br>Za kwotę 4.500 zł. zakupione zostały nowe rzeźbione stacje drogi krzyżowej, które zastąpiły dotychczasowe wykonane obrazkowo.</em></p>
<p align="center"><em>Rok <a name="1929">1929</a></em></p>
<p><em>Kościół nasz wzbogacił się w nowe wyposażenie. Ze składek parafian zakupiono figurę Pana Jezusa do Bożego Grobu za kwotę 1.000 zł.<br>Młodzież męska zakupiła i podarowała do Kościoła wieczną lampkę wykonaną z mosiądzu.<br>Z ofiar parafian zakupiono też elektryczne oświetlenie składające się z czterech lamp wiszących z kloszami, które zainstalowane zostały na 4-ch filarach w prezbiterium oraz na 2-ch filarach przy chórze.<br>Stacje drogi krzyżowej zostały również oświetlone, żarówkami typu “świeca” a dodatkowo 50 żarówek założono w głównym ołtarzu na ramie obrazu Najświętszego Serca Pana Jezusa.<br>Wyrski piekarz a równocześnie Kościelny Pan Leopold Mańka zakupił i ofiarował do Kościoła piękny żyrandol z brązu za 1.200 zł., który został zawieszony na środku kościoła. Żyrandol ten został wyposażony w 50 elektrycznych lamp w kształcie świecy.</em></p>
<p align="left">&nbsp;</p>
<p>
<table border="1" width="100%">
    <tbody>
        <tr>
            <td width="50%">
            <p align="center"><em>Na zdjęciu Pan Kościelny<br>Leopold Mańka<br>(stojący z lewej)<br>oraz Rodzice<br>(siedzący)&nbsp;</em></p>
            </td>
            <td width="50%"><img src="http://www.wyry.archidiecezja.katowice.pl/images/Kronika/z_kron6.jpg" alt="" border="0" height="247" width="310"></td>
        </tr>
    </tbody>
</table>
</p>
<p align="center"><em>Rok <a name="1930">1930</a></em></p>
<p><em>W dniu 22 czerwca 1930 roku otrzymał święcenia kapłańskie, jako drugi ksiądz pochodzący z Wyr ks. Franciszek Bojdoł urodzony w Wyrach 2 kwietnia 1905 roku.<br>Ks. Franciszek Bojdoł od dnia 25 października 1930 roku rozpoczął pracę jako wikary przy kościele p.w. św. Jadwigi w Królewskiej Hucie.</em></p>
<p align="center"><img src="http://www.wyry.archidiecezja.katowice.pl/images/Kronika/z_kron7.jpg" alt="" border="0" height="399" width="238"></p>
<p align="center"><em>Rok <a name="1931">1931</a></em></p>
<p><em>Rok 1931 był kolejnym rokiem wielkiego kryzysu gospodarczego, który na kilka lat objął cały świat.<br>Bezrobocie bardzo dotkliwie przeżywali także parafianie z Wyr, bo zamykano kolejne kopalnie. W dniu 15 kwietnia 1931 roku zamknięto wyrską kopalnię ”Szczęście Henryka” a w pobliskiej kopalni “Bolesław Śmiały” zwolniono połowę zatrudnionych górników. Pozostała załoga pracowała na tzw. “turnusach” tylko co trzy miesiące. Wprowadzono dodatkowe niepłatne dni wolne nazywane “świętówkami”. W Wyrach rozpoczęła działalność kuchnia dla bezrobotnych, która jednak nie rozwiązała problemów wszystkich bezrobotnych. Bezrobotni na nieużytkach pod Mikołowem budowali “biedaszyby” z których wydobywali węgiel na własne potrzeby i na sprzedaż. W 1932 roku było w Wyrach około 30 szybików z których wydobywano około 200 ton węgla.</em></p>
<p align="center"><em>Rok <a name="1933">1933</a></em></p>
<p><em>Rok 1933 był w naszej parafii rokiem wielkiego jubileuszu Księdza Proboszcza.<br>Ks. Proboszcz Jan Janota obchodził w tym roku dwa jubileusze:</em></p>
<ul>
    <li><em>25-lecie kapłaństwa</em> </li>
    <li><em>50-lecie urodzin</em> </li>
</ul>
<p><em>Na tą okazję Panny z Kongregacji Mariańskiej zafundowały do Kościoła pięknie haftowane, kolorowe nakrycia ozdobne na ołtarz główny, ołtarze boczne i na ambonę.</em></p>
<p align="center"><img src="http://www.wyry.archidiecezja.katowice.pl/images/Kronika/z_kron8.jpg" alt="" border="0" height="240" width="378"><br><font size="2"><em>Na zdjęciu członkinie Wyrskiej Kongregacji Mariańskiej wraz z ks. Franciszkiem Bojdołem i organistą Panem Franciszkiem Buczkiem oraz ministrantami na odwiedzinach u ks. Teofila Kocurka</em></font></p>
<p align="center"><em>Rok <a name="1934">1934</a></em></p>
<p><em>Bardzo ważnym wydarzeniem dla naszej parafii była przeprowadzona w Wyrach w 1934 roku wizytacja kanoniczna pierwszego Biskupa Sufragana Diecezji Katowickiej Ks. Dr Teofila Bromboszcza pochodzącego z parafii św. Wojciecha w Mikołowie. W czasie tej wizytacji Ksiądz Biskup udzielił młodym parafianom Sakramentu Bierzmowania.</em></p>
<p align="center"><em>Rok <a name="1935">1935</a></em></p>
<p><em>W latach 1924 do 1935 po okolicznych parafiach wzmogła się działalność różnych sekt. W Wyrach sekty nie znalazły jednak zwolenników.<br>Dla utwierdzenia parafian w wierze w 1935 roku przeprowadzone zostały już kolejne, drugie Misje Św. Przeprowadzone w dniach od 30 marca do 8 kwietnia 1935 roku Misje Św. miały bardzo uroczystą oprawę.<br>Ojcowie Franciszkanie z Panewnik, którzy głosili kazania misyjne spotkali się z bardzo gorącym i serdecznym przyjęciem parafian. Spośród 3-ch ojców misjonarzy parafianie Wyrscy najbardziej polubili O. Pankracego. O dużym zaangażowaniu parafian tymi Misjami św. świadczy liczba około 5.300 rozdanych komunii św.</em></p>
<p align="center"><em>Rok <a name="1936">1936</a></em></p>
<p><em>W 1936 roku po raz drugi cały kościół został pomalowany na jasny kremowy kolor.</em><em><br>Przy tej okazji prezbiterium kościoła otrzymało piękne pastelowe malowidła.<br>Na suficie kopuły prezbiterium umieszczono malowidła przedstawiające Pana Boga z dużą brodą i wyciągniętymi rękami w asyście z dwoma aniołami.<br>Nad ołtarzem na ścianie czołowej prezbiterium umieszczona została promieniująca monstrancja, otoczona aniołami w obłokach.<br>Ks. Proboszcz Jan Janota bardzo troszczył się o nasz kościół i jego wyposażenie.</em></p>
<p>
<table border="1" width="100%">
    <tbody>
        <tr>
            <td width="50%">
            <p align="center"><img src="http://www.wyry.archidiecezja.katowice.pl/images/Kronika/z_kron9.jpg" alt="" border="0" height="364" width="222"></p>
            </td>
            <td width="50%">
            <p align="center"><font size="2"><em>Na zdjęciu:&nbsp;</em></font></p>
            <p align="center"><font size="2"><em>Ks. Proboszcz Jan Janota<br>po kilkunastu latach<br>pracy duszpasterskiej<br>w Wyrach.</em></font></p>
            </td>
        </tr>
    </tbody>
</table>
</p>
<p align="center"><em><font>Rok <a name="1937">1937</a></font></em></p>
<p align="left"><em><font>Najważniejszym wydarzeniem 1937 r. w parafii Najświętszego Serca Pana Jezusa w Wyrach były prymicje ks. Karola Markiela.</font></em></p>
<p>
<table border="1" width="100%">
    <tbody>
        <tr>
            <td width="50%">
            <p align="center"><img src="http://www.wyry.archidiecezja.katowice.pl/images/Kronika/z_kron10.jpg" alt="" border="0" height="208" width="140"></p>
            </td>
            <td width="50%">
            <p align="center"><font size="2"><em>Ks. Karol Markiel<br>odbył nowicjat u księży<br>Salezjanów w Oświęcimiu<br>i Przemyślu a studia<br>teologiczne w Warszawie.</em></font></p>
            </td>
        </tr>
        <tr>
            <td width="50%">
            <p align="center"><img src="http://www.wyry.archidiecezja.katowice.pl/images/Kronika/z_kron11.jpg" alt="" border="0" height="136" width="220"></p>
            <p align="center"><font size="2"><em>Ks. Karol Markiel poświęcił<br>się prcy pedagogicznej<br>z zakresu muzyki kościelnej.<br>Pracował m. innymi w znanej<br>szkole organistów w Przemyślu.</em></font></p>
            </td>
            <td width="50%">
            <p align="center"><img src="http://www.wyry.archidiecezja.katowice.pl/images/Kronika/z_kron12.jpg" alt="" border="0" height="358" width="216"></p>
            </td>
        </tr>
    </tbody>
</table>
</p>
<p align="center">&nbsp;</p>
<p align="center"><em><font>Rok <a name="1938">1938</a></font></em></p>
<p align="left"><em><font> Po latach kryzysu ekonomicznego nastał okres znacznej poprawy warunków życia. W naszym kościele podjęte zostały dalsze inwestycje. W prezbiterium zabudowano nowy ołtarz główny z figurą Pana Jezusa w środku, oraz św. Barbary z lewej strony i św. Jana Chrzciciela - patrona Wyr z prawej strony.<br>Po prawej stronie nawy głównej zabudowano ambonę a prezbiterium oddzielono od pozostałej części kościoła pięknie rzeźbionymi balaskami. W takim samym stylu wykonane zostały i umieszczone pod chórem pięknie rzeźbione konfesjonały, wszystko wykonane przez artystę rzeźbiarza Pana Konarzewskiego z Istebnej. Na bocznych filarach prezbiterium ustawiono anioły, które trzymają w rękach elektryczne lichtarze. </font></em></p>
<p align="center"><em><font><br><img src="http://www.wyry.archidiecezja.katowice.pl/images/Kronika/z_kron21.jpg" alt="" border="0" height="255" width="386"> </font></em></p>
<p align="center"><em><font size="2">Z takim wystrojem prezbiterium przetrwało przez wiele lat - zdjęcie z lat 60-tych. </font>