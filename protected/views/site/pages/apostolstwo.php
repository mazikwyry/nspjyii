<article>
  <h1>Apostolstwo Dobrej Śmierci</h1>
	<p>
		Apostolstwo Dobrej Śmierci - Stowarzyszenie Matki  Bożej Patronki Dobrej Śmierci jest ściśle związane z kultem Matki Boskiej Bolesnej. Do rozkwitu tego kultu przyczynił się w XIII w. Zakon Serwitów. Stowarzyszenie w obecnej formie zostało zatwierdzone prze papieża Piusa X w 1908r. w Tinchebray we Francji. W 2004r. siedziba stowarzyszenia została przeniesiona z Tinchebray do La Chapelle Montiligeon gdzie w sanktuarium Matki Bożej znajduje się światowe centrum modlitwy za zmarłych.  W Polsce od 1987r. opiekunami stowarzyszenia są misjonarze Świętej Rodziny z siedzibą w Górce Klasztornej. Głównymi patronami dobrej śmierci jest Matka Boża od Siedmiu Boleści i św. Józef. Członkowie Apostolstwa kierują się zasadą że:
	</p>
	<p style="text-align:center; font-size:16px;">
		„ Dobrze żyć - to wiele
		<br>
		Dobrze umrzeć to wszystko”
	</p>
	<p>
		Cele stowarzyszenia wyjednywane przez modlitwę i ofiarę: 
		<ul>
			<li>Dla wiernych katolików - wytrwanie w łasce uświęcającej</li>
			<li>Dla obojętnych religijnie i dla grzeszników - łaskę nawrócenia</li>
			<li>Dla wszystkich- dobrą i świętą śmierć</li>
		</ul>
	</p>
	<p>
		W Polsce od 1999 odprawiana jest codziennie msza św. Za żyjących i zmarłych członków apostolstwa. Dużym wsparciem duchowym jest nieustanna modlitwa wstawiennicza w której modlimy się za konających, chorych, za grzeszników. 
	</p>
	<p>
		W Wyrach w parafii Najświętszego Serca Pana Jezusa duszpasterstwo istnieje już 20 lat. W wspólnocie Wyrskiej jest 180 członków Apostolstwa. Pieczę kapłańską pełni ks. Prałat Edward Poloczek, pomagają mu Zelatorki  p. Skutela i p. Prasoł które utrzymują stały kontakt z dyrektorem stowarzyszenia. Nabożeństwa modlitewne odbywają się w każdą pierwszą środę miesiąca. 
	</p>
	<p>
		4.01.2014 odbyły się uroczyste obchody 20-lecia istnienia Apostolstwa Dobrej Śmierci  na które przybył dyrektor ksiądz J. Antoni Żebrowski głosząc nam słowo Boże. Po uroczystościach kościelnych odbyło się spotkanie kolędowe, dzielenie opłatkiem, poczęstunek i wspomnienia.  
	</p>
</article>
